[
  "                      การตรวจและดูแลเครื่องกำเนิดไฟฟ้า           Generator หรือ เครื่องกำเนิดไฟฟ้า คือ เครื่องมือที่ใช้สำหรับแปลงพลังงานกลเป็นพลังงานไฟฟ้า โดยอาศัยหลักการทำงาน เมื่อมีสนามแม่เหล็กเคลื่อนที่ผ่านขดลวด หรือขดลวดเคลื่อนที่ตัดสนามแม่เหล็กก็จะได้ไฟฟ้าออกมา         เครื่องกำเนิดไฟฟ้าจะประกอบไปด้วยส่วนสำคัญค",
  "ือ ส่วนที่สร้างสนามแม่เหล็กเรียกว่าฟิลด์ (Field) และส่วนที่สร้างแรงดันไฟฟ้าเรียกว่าอาเมเจอร์ (Armature)          ในเครื่องกำเนิดไฟฟ้ากระแสตรง ฟิลด์จะเป็นส่วนที่อยู่กับที่ อาเมเจอร์จะเป็นส่วนที่เคลื่อนที่ แต่ในเครื่องกำเนิดไฟฟ้ากระแสสลับ ฟิลด์และอาเมเจอร์สามารถเป็นได้ทั้งส่วนที่อยู่กับที่และส่วน",
  "ที่หมุน โดยในเครื่องกำเนิดไฟฟ้าขนาดเล็ก จะสามารถสร้างได้ทั้งแบบฟิลด์และอาเมเจอร์หมุน แต่ในเครื่องกำเนิดไฟฟ้าขนาดใหญ่ จะสร้างได้แต่แบบ อาเมเจอร์อยู่กับที่เท้านั้น เพราะจะมีปัญหาน้อยกว่าแรงดันที่เกิดขึ้นในเครื่องกำเนิดไฟฟ้าจะมากหรือน้อย ขึ้นอยู่กับปัจจัยที่สำคัญคือควา",
  "มเร็วรอบและเส้นแรงแม่เหล็ก        เครื่องกำเนิดไฟฟ้ากระแสตรงเราสามารถเพิ่มแรงดันไฟฟ้าขึ้นได้โดย การปรับค่าความเข้มของสนามแม่เหล็ก และเพิ่มความเร็วรอบของเครื่องกำเนิด แต่ในเครื่องกำเนิดไฟฟ้ากระแสสลับการเพิ่มแรงดันโดยการเพิ่มความเร็วไม่สามารถที่จะทำได้ เพราะจะทำให้ความถี่ของแรงดันไ",
  "ฟฟ้าที่ได้เปลี่ยนแปลงไป สามารถทำได้เพียงการปรับความเข้มของสนามแม่เหล็กเท่านั้น            เครื่องกำเนิดไฟฟ้า  แบ่งออกเป็น  3  ส่วนใหญ่  คือ           1.  ระบบเครื่องยนต์ขับ            2.  ระบบเครื่องกำเนิดไฟฟ้ากระแสสลับ (Alternator)            3.  ระบบควบคุมเครื่องยนต์  (Man/Auto  start)        1.1  ระบบเครื่องยนต์ใช้น้ำมันดีเซลเป็นส",
  "่วนใหญ่            - ระบบควบคุมการเปิดน้ำมัน  แบ่งออกเป็น  2  แบบ              - ระบบแกนบิด ใช้กับเครื่องขนาดเล็กต่ำกว่า 75 kva\n              - ระบบไฟฟ้า ใช้กับเครื่องมากกว่า>  75  kva  การดูแล   - ควรเติมน้ำมันดีเซลที่สะอาดไม่มีสารปนเปื้อน           - ระบบท่อส่งน้ำมันต้องไม่รั่วซึม           - ความเร็วรอบต้องเดินสม่ำเสมอ           - กรองน้ำมันโ",
  "ซ่ล่าเปลี่ยนตามเวลาที่กำหนด        การแก้ไข   - กรณีเสียงเครื่องยนต์เดินไม่สม่ำเสมอ                       - ตรวจดูระบบท่อส่งน้ำมันว่ามีรอยรั่วซึมหรือไม่                       - ระบบความควบคุม (Speed Control Unit) คลาดเคลื่อนหรือไม่                        - [ Speed  Control  unit  ประกอบด้วย ]                    แผงควบคุม Controller      Actuator                                       magnetic pickup                           1.2   ระบบ Starter ส่วนประกอบสำคัญคือ                          Di-start                                    Starter Relay        การดูแล  - ตรวจการ  ตัด – ต่อ  ของ�",
  "�ซลีนอย                    - การหมุนของตัวโรเตอร์ สตาร์ทเตอร์                    - ขั้วแบตเตอรี่ (+/-) ให้สะอาด         1.3   ระบบ (Di-charge)             การดูแล  -  ตรวจแรงดันที่ออกจาก di-charge ให้ได้ตามป้ายที่แสดง  (Name plates)             การแก้ไข  -  ถ้าไม่มีแรงดันหรือกระแสออกให้ถอดไปซ่อมหรือเปลี่ยนใหม่           1.4  ระบบสายพานหม้อน้ำและ  Di change             การดูแล  -  สายพานหม้อน้ำต้องตึ",
  "งไม่หย่อนอยู่สภาพดี\n             การดูแล  -  สายพานหม้อน้ำต้องตึงไม่หย่อนอยู่สภาพดี                         -  สายพาน Di change ต้องตึงไม่หย่อนอยู่สภาพดี             การแก้ไข  -  ปรับสายพานทุกครั้งถ้าเห็นว่ามันหย่อนมากเกินไป            1.5   ระบบระบายความร้อน (หม้อน้ำ)              การดูแล  -  ตรวจดูรอยรั่วหรือซึมของน้ำบริเวณภายนอกหม้อน้ำ                           -ใบพัดลมแ",
  "ตกหักหรือไม่                           -  ตรวจดูฝุ่นหรือผงเกาะติดที่ครีบของหลอดระบายความร้อน                           -  ช่องระบายอากาศที่ผนังเปิด-ปิด ดีหรือเปล่า                           -  ตรวจดูระดับน้ำให้พอดีที่กำหนดไว้                          - ตรวจใส่น้ำยา Coolant (ตามมาตรฐานของผู้ผลิต)        1.6   ระบบหล่อลื่นเครื่องยนต์                การดูแล  -  ตรวจดูรอยรั่วหรือซึมของน้ำมันหล่อลื่นตา",
  "มจุดต่างๆ                            -  กรองน้ำมันเครื่องเปลี่ยนตามเวลาที่ซ่อมบำรุง                            -  ใส่น้ำมันให้ได้ระดับที่เครื่องกำหนด  1.7   ระบบไฟฟ้าเครื่องยนต์                       มีเกจวัดค่าต่างฯ                    -  มีเกจวัดอุณหภูมิ และมี sensor water temp เป็นตัวส่งสัญญาณ                    -  มีเกจวัดแรงดันน้ำมันเครื่อง และมี sensor oil pressure เป็นตัวส่งสัญญาณ                   -  มีเกจวัดระดับแรงดันแ",
  "บตเตอรี่\n       2.  ระบบเครื่องกำเนิดไฟฟ้าชนิด 3 เฟส (Three Phase Generator)  ให้แรงดันไฟฟ้าระบบ 3 เฟส 220/380 โวลต์ 50  เฮิรตซ์           2.1  alternator      มีส่วนประกอบ  3  ส่วนสำคัญ  คือ           -  ขดลวด ส่วนที่อยู่กับที่ (Stator winding )         -  ขดลวด  ส่วนที่หมุน  (Rotor winding )        -  ชุดเอ็กไซเตอร์ (Exciter) มีลักษณะเป็นเครื่องกำเนิดไฟฟ้ากระแสต",
  "รงขนาดเล็กที่ติดตั้งอยู่ที่ปลายเพลา ของเครื่องกำเนิดไฟฟ้ากระแสสลับ  ทำหน้าที่ผลิตและจ่ายไฟฟ้ากระแสตรงป้อนให้กับขดลวดสนามแม่เหล็กของเครื่อง  กำเนิดไฟฟ้ากระแสสลับ         Exciter Field Coil เป็นขดลวดที่ทำให้เกิดแม่เหล็กไฟฟ้าเหนี่ยวนำจะติดอยู่กับส่วนที่อยู่กับที่         Exciter Armature เป็นชุดที่ประกอบด้วยขดลวดที่จะถู",
  "กทำให้เกิดกระแสไฟฟ้าเหนี่ยวนำ โดยเป็นส่วนที่ติดอยู่กับเพลาและหมุนไปพร้อมกับเพลากระแสที่เกิดขึ้นใน Exciter Armature จะเป็นกระแสไฟฟ้า 3 เฟส       ไฟ DC จะถูกจ่ายเข้าโรเตอร์โดยแปรงถ่านที่ Slip Ring ซึ่งจะต่อเข้ากับตัวนำซึ่งฝังอยู่ในเพลาและต่อเข้าขดลวดของโรเตอร์ ขดลวดโรเตอร์จะมีขนาดเล็กกว่าข",
  "ดลวด สเตเตอร์ และจะใช้งานที่แรงดันประมาณ 500V DC power ที่ป้อนให้กับโรเตอร์นั้นก็เพื่อทำให้เกิดสนามแม่เหล็กหมุน ทำให้เครื่องกำเนิดไฟฟ้าสามารถเปลี่ยนพลังงานกลไปเป็นพลังงานไฟฟ้าได้    2.2   ส่วนควบคุมแรงดัน  A VR          A VR จะมีหน้าที่รักษาระบบไฟฟ้าของเครื่องปั่นไฟของเราให้สมดุลระหว่าง ควา",
  "มถี่ แรงดัน แล้วปรับตัวมันเองให้จ่ายกระแสจากตัวมันเองว่าจะมากหรือน้อยตามขนาดกระแสใช้งาน      3.  ระบบควบคุมเครื่องยนต์  (Man/Auto  start)\n      3.  ระบบควบคุมเครื่องยนต์  (Man/Auto  start)ขั้นตอนการใช้งานที่ถูกต้องก่อนใช้งานเครื่องกำเนิดไฟฟ้า ควรดำเนินการดังต่อไปนี้      1) ทำความคุ้นเคยการทำงาน โดยศึกษาจากค",
  "ู่มือ อุปกรณ์การควบคุม เนื่องจากเครื่องกำเนิดไฟฟ้าสามาควบคุมได้ทั้งระบบ Manual และ Automatic ศึกษาตำแหน่งของวาล์วทำงานและอุปกรณ์การดับเครื่องจนเป็นที่เข้าใจ     2) มีความเข้าใจเกี่ยวกับน้ำมันเชื่อเพลิง น้ำมันหล่อลื่นของเครื่องกำเนิดไฟฟ้า     3) ตรวจสอบน้ำในหม้อน้ำรังผึ้ง ต้องมีน้ำเต็มและฝาปิดห",
  "ม้อน้ำไม่ชำรุด สายยางท่อน้ำอยู่ในสภาพดี     4) ตรวจสอบวัดระดับน้ำมันหล่อลื่นของเครื่องยนต์ ต้องอยู่ในระดับที่กำหนด     5) ตรวจสอบน้ำมันเชื้อเพลิงว่ามีปริมาณเพียงพอหรือไม่ สำหรับการเดินเครื่องใช้งาน โดยเฉพาะเมื่อระบบควบคุมตั้งอยู่ในตำแหน่ง Automatic     6) ตรวจสอบระบบการประจุของแบตเตอรี่ของเครื่",
  "องประจุ     7) ตรวจสอบระดับน้ำกลั่นของแบตเตอรี่ต้องไม่แห้ง ขั้วสายไฟฟ้าของแบตเตอรี่ต้องสะอาดและแข็งแรง     8) ตรวจสอบการรั่วซึมของน้ำ น้ำมันหล่อลื่น น้ำมันดีเซลจากตัวเครื่องยนต์ หากพบว่ามีการรั่วซึมให้รีบแก้ไขหรือเรียกบริการจากช่างผู้ชำนาญ     9) ตรวจสอบความตึงของสายพาน ต้องไม่ห",
  "ย่อนหรือตึงเกินไปโดยกดที่ระยะกึ่งกลางระหว่างพูเล่ของใบ พัดกับพูเล่ของไดชาร์ต น้ำหนักกดประมาณ 10 kg ตั้งความตึงสายพานให้ได้ประมาณ 11 ถึง 13 mm. สายพานหย่อนเกินมักก่อให้เกิดปัญหาของเครื่องยนต์ดีเซลมีอุณหภูมิสูง และการประจุไฟของไดชาร์ตเข้าแบตเตอรี่เกินไปสายพานที่ตึงเกินไป",
  "จะทำให้ตัวสายพานและพูเล่ต่างๆ เสื่อมสภาพเร็วกว่าปกติ   10) ตรวจสอบใบพัดระบายอากาศ ต้องอยู่ในสภาพดีไม่แตกชำรุด   11) ตรวจสอบ Circuit Breaker ต้องอยู่ในสภาพดีและขั้วต่อสายไฟต่างๆแน่นหนาแข็งแรง   12) ทดสอบเดินเครื่องกำเนิดไฟฟ้าโดยไม่ต้องจ่ายกระแสไฟฟ้า และตรวจสอบแรงดันของไฟฟ้าต้องอยู",
  "่ในเกณฑ์ปกติ 220 v. โดยวัดจาก Line กับ Neutral หรือ 380 v. วัดระหว่าง Line กับ Line \n   12) ทดสอบเดินเครื่องกำเนิดไฟฟ้าโดยไม่ต้องจ่ายกระแสไฟฟ้า และตรวจสอบแรงดันของไฟฟ้าต้องอยู่ในเกณฑ์ปกติ 220 v. โดยวัดจาก Line กับ Neutral หรือ 380 v. วัดระหว่าง Line กับ Line    13) ตรวจสอบความถี่ทางไฟฟ้า ต้องอยู่ในเกณฑ์ปกติ 50 ถึง 52 Hz   ",
  "14) ตรวจสอบแรงดันของน้ำมันเครื่องว่าปกติหรือไม่ (ดูจากมาตรวัดความดัน) หลีกเลี่ยงการเดินเครื่องยนต์โดยระดับแรงดันน้ำมันหล่อลื่นต่ำกว่าเกณฑ์กำหนด เครื่องยนต์ใช้งานในสภาวะปกติ แรงดันน้ำมันหล่อลื่นจะต้องไม่ต่ำกว่าระดับกำหนดนี้จึงจะไม่ทำให้เครื่องยนต์ชำรุดเมื่อเดินเครื่องใช้งานรอบเครื่องประ",
  "มาณ 1500 PRM    15) ตรวจสอบอุณหภูมิที่มาตรวัดอุณหภูมิของเครื่องยนต์ ต้องอยู่ในระดับปกติอุณหถูมิน้ำหล่อเย็นต้องไม่เกิน 95 องศา         ระหว่างการใช้งานเครื่องกำเนิดไฟฟ้า ควรดำเนินการดังต่อไปนี้    1) ตรวจสอบแรงดันไฟฟ้า ต้องอยู่ในเกณฑ์ที่กำหนด    2) ตรวจสอบความถี่ทางไฟฟ้า ต้องอยู่ในเกณฑ์ท",
  "ี่กำหนด   3) ตรวจสอบกระแสการใช้งานของ Load ต้องไม่เกินกำลังของเครื่องกำเนิดไฟฟ้า   4) ตรวจสอบแรงดันน้ำมันเครื่องยนต์ว่าปกติหรือไม่จากมาตรวัด   5) ตรวจสอบอุณหภูมิของเครื่องยนต์ว่าปกติหรือไม่จากมาตรวัด   6) สังเกตและฟังเสียงที่เกิดจากอาการผิดปกติของเครื่องยนต์และเครื่องกำเนิดไฟฟ้า   7) ",
  "ตรวจเช็คการทำงานของตู้ควบคุม   8) ไม่ควรเปิดหรือปิดเบรกเกอร์สำหรับจ่าย Load บ่อยๆโดยไม่จำเป็น   9) หากเกิดประกายไฟจากจุดต่างๆหรือมีกลิ่นไหม้ ควันขึ้นให้ดับเครื่องยนต์ทันที   10) ควรมีเจ้าหน้าที่ควบคุมเครื่องยนต์ขณะใช้งาน         หลังจากใช้งานเครื่องกำเนิดไฟฟ้า ควรดำเนินการดังต่อไปนี้   ",
  "1) ตรวจสอบรอยรั่วซึมของระบบหล่อเย็น รอยรั่วซึมของน้ำมันหล่อลื่น   2) ทำความสะอาดหม้อน้ำรังผึ้งโดยปัดฝุ่นผงเศษวัสดุที่ติดตามแนวหม้อน้ำ   3) ตรวจสอบข้อต่อส่งกำลังต่างๆ   4) ตรวจสอบจุดต่อสายไฟต่างๆ   5) ทำความสะอาดไส้กรองอากาศ   6) ตรวจสอบหารอยปริร้าวของสายพานฉ",
  "ุนใบพัดและสายพานต่างๆ    7) ทำความสะอาดสถานที่และเครื่องยนต์ ตู้ควบคุม\n    7) ทำความสะอาดสถานที่และเครื่องยนต์ ตู้ควบคุม    8) ตรวจดูระดับน้ำกลั่นในหม้อแบตเตอรี่ให้อยู่ในระดับ    9) ไล่ความชื้นออกจากที่กรองน้ำมันเชื้อเพลิง   10) ตรวจสอบจดบันทึกการใช้น้ำมันเชื้อเพลิงและชั่วโมงการทำง",
  "านของเครื่องยนต์      ข้อควรระวังในการใช้งาน•ก่อนจะตรวจเช็คอุปกรณ์ใดๆของเครื่องกำเนิดไฟฟ้าถ้าระบบของเครื่องกำเนิดไฟฟ้าเป็นแบบจ่าย    กระแส อัตโนมัติให้ปรับไปที่ตำแหน่ง OFF หรือปลดขั้วสายแบตเตอรี่ออกเสียก่อนเพื่อป้องกันเกิดอุบัติเหตุจาก เครื่องยนต์สตาร์ทเองขณะตรวจเช็ค   2) ห้ามเปิดฝา",
  "หม้อน้ำในขณะเครื่องยนต์มีความร้อนอยู่   3) ไม่จ่ายกระแสเกินกำลังของเครื่องกำเนิดไฟฟ้า   4) ไม่ควรปรับอุปกรณ์ใดๆขณะจ่ายกระแสไฟฟ้าถ้ามีความผิดปกติใดๆให้งดจ่าย Load แล้วจึงทำการแก้ไข   5) ไม่ควรทิ้งเครื่องยนต์โดยไม่มีผู้ดูแลขณะเครื่องกำลังทำงานอยู่   6) ขณะจ่าย load ควรตรวจสอบกระแสไฟฟ้า",
  " แรงดันไฟฟ้า ความถี่ทางไฟฟ้าอยู่เสมอ   7) ขณะจ่าย load ควรตรวจสอบแรงดันน้ำมันเครื่องและอุณหภูมิของเครื่องยนต์     ข้อสังเกตบางประการด้วยสายตา เช่น•เครื่องยนต์สั่นแรงเกิดกำหนด•เครื่องยนต์หรือเครื่องกำเนิดไฟฟ้าสูญเสียกำลังทันทีทันใด•เสียงของเครื่องยนต์หรือเครื่องกำเนิดไฟฟ้าผิดไปจาก",
  "สภาวะปกติ•ไอเสียมากเกินไป•แรงดันน้ำมันหล่อลื่นต่ำกว่าปกติ•น้ำมันหล่อลื่น น้ำหล่อเย็นรั่วซึม•อื่นๆ\n"
]
